###Team Members

- Σπητιέρης Θωμάς Π2012048
- Βογιατζής Δημήτρης Π2012096
- Καραβάρας Ελευθέριος Π2012034


###Project

- Twitter Visualization

###Τελική Αναφορά
#### Τίτλος
###### TRENDACK
Το επίσημο repository της εφαρμογής βρίσκεται στο URL: https://github.com/2Bike/trendack
#### Σύνοψη
Το trendack αποτελεί μία διαδικτυακή εφαρμογή που δημιουργήθηκε στα πλαίσια της εργασίας για το μάθημα "Τεχνολογία Λογισμικού" του ΣΤ' Εξαμήνου του τμήματος Πληροφορικής του Ιονίου Πανεπιστημίου.
Ουσιαστικά πρόκειται για ένα Ευρωπαϊκό χρονολόγιο. Ο χρήστης της πλατφόρμας έχει την δυνατότητα σε πραγματικό χρόνο να βλέπει θέματα για τα οποία συζητάνε περισσότερο ανα ευρωπαϊκή χώρα αλλά και ένα δείγμα απο το περιεχόμενο των συζητήσεων. Στόχος της εφαρμογής είναι να ενημερώνει ανα πάσα στιγμή για τα γεγονότα στην Ευρώπη.
#### Εισαγωγή
Είναι κοινή παραδοχή ότι σήμερα ζούμε στην εποχή της πληροφορίας ή αλλιώς ψηφιακή εποχή. Αυτό σημαίνει ότι χαρακτηρίζεται από την δυνατότητα των ανθρώπων να ανταλλάσσουν και να μεταφέρουν πληροφορίες ελεύθερα και να έχουν άμεση πρόσβαση σε γνώσεις που θα ήταν δύσκολο ή αδύνατο να βρεθούν στο παρελθόν. Πλέον η καθημερινότητα των ανθρώπων περιστρέφεται κυρίως γύρω απο την τεχνολογία. Έτσι και η επικοινωνία και η ενημέρωση έχουν αλλάξει χαρακτήρα. Το Twitter λοιπόν είναι μια δωρεάν social network και micro-blogging υπηρεσία, η οποία επιτρέπει στους χρήστες του να γράφουν σύντομα μηνύματα και να διαβάζουν τα μηνύματα άλλων χρηστών της υπηρεσίας (τα γνωστά ως tweets). Οι χρήστες της υπηρεσίας είναι εκατομμύρια και αποτελεί ένα απο τα πιο διαδεδομένα social networks παγκοσμίως. Εκμεταλλευόμενοι την φύση της υπηρεσίας δημιουργήσαμε μια διαδικτυακή εφαρμογή που μαζεύει τα θέματα των συζητήσεων στον ευρωπαϊκό χώρο και τα παρουσιάζει ως τίτλους ειδήσεων. Η εφαρμογή χωρίζεται σε 3 βασικά μέρη τα οποία θα αναλυθούν λεπτομερώς τόσο ως προς την λειτουργικότητά τους αλλά και ως προς την διαδικασία ανάπτυξης και την επιλογή εργαλείων.
Τα βασικά μέρη της εφαρμογής λοιπόν είναι:
	α) Backend
	β) Frontend - Visualization
	γ) Android Application

#### Επιλογή Εργαλείων
###### Backend - Python (Tweepy) + MySQL
Το backend της εφαρμογής στήθηκε σε Python και η βάση δεδομένων σε MySQL. Όσον αφορά την γλώσσα Python θεωρήθηκε η ιδανικότερη για την ανάπτυξη της εφαρμογής καθώς είναι σχετικά εύκολη και απλή στην χρήση της αλλά το σημαντικότερο είναι ότι υπήρχε ήδη υλοποιημένη η βιβλιοθήκη tweepy που αναλαμβάνει την διασύνδεση μεταξύ της εφαρμογής που αναπτύσσεται και του Twitter API και απλοποιεί κατα πολύ την διαδικασία. Απο την πλευρά της βάσης δεδομένων τα πράγματα ήταν λίγο πιο περίπλοκα. Η βάση δεδομένων στην οποία θα στηρίζεται η υπηρεσία θα κρατάει μεγάλο αριθμό δεδομένων με χρονολογική σειρά. Αυτό μας κατεύθυνε στο να χρησιμοποιήσουμε μία NoSQL βάση δεδομένων που θα μας βοηθούσε να οργανώσουμε και να διαχειριζόμαστε καλύτερα τα δεδομένα. Παρόλα αυτά επειδή υπήρχε μια προθεσμία για την παράδοση της εργασίας αποφασίσαμε να στήσουμε την βάση δεδομένων σε MySQL καθώς αποτελεί διαδεδομένο μοντέλο σχεσιακής βάσης το οποίο είναι open source αλλά ταυτόχρονα έιχαμε και μια σχετική εμπειρία με την χρήση του και μας διευκόλυνε στην ανάπτυξη της εφαρμογής γενικότερα.

###### Frontend (Visualization) – HTML/PHP/CSS/Javascript
Η συλλογή των νέων και των tweet τα οποία θα συγκεντρώνονταν χρειάζονταν την ανάλογη παρουσίαση σε μια σελίδα στο διαδίκτυο. Για την ανάπτυξη της τα εργαλεία που χρησιμοποιήθηκαν είναι τα πιο διαδεδομένα που κυριαρχούν σε κάθε σύγχρονη ιστοσελίδα. Για την βασική δομή και παρουσίαση της σελίδας χρησιμοποιήθηκε απλή HTML. Δεν χρησιμοποιήθηκαν τεχνολογίες από την νέα HTML5 γιατί θεωρήθηκε ότι χρειάζεται να εστιαστεί η λειτουργία της, κυρίως στην παρουσίαση των νέων σε απλή και ευανάγνωστη μορφή, και να μείνει η δομή και η εμφάνηση της straight-forward στον χρήστη. Αυτή η λιτή φύση της σελίδας λοιπόν δεν απαίτησε καμία τεχνολογία από αυτές που προσφέρει η HTML5. Για την μορφοποίηση της χρησιμοποιήθηκαν τα λεγόμενα Cascading Style Sheets (CSS) όπως επίσης και η Javascript για τις όποιες scripting ανάγκες προέκυψαν. Αξίζει να αναφερθεί ότι στην σελίδα χρησιμοποιήθηκε ένας χάρτης για την παρουσίαση των χωρών ο οποίος πάρθηκε από ένα project ανοιχτού λογισμικού. Οι συνδέσμοι κτλ υπάρχουν στα αρχεία του χάρτη αλλά και στην ιστοσελίδα (http://winstonwolf.pl/clickable-maps/europe.html). Τέλος να σημειωθεί ότι για την ανάπτυξη της σελίδας δεν χρησιμοποιήθηκε καμιά έτερη βιβλιοθήκη της Javascript, όπως για παράδειγμα JQuery κτλ.

###### Android Application – Android Studio
Από μια ολοκληρωμένη πλατφόρμα δεν θα μπορούσε να λείπει μια εφαρμογή για κινητές συσκευές. Η εφαρμογή αναπτύχθηκε για συσκευές με λειτουργικό σύστημα Αndroid μιας και είναι πλατφόρμα ανοικτού λογισμικού σε αντίθεση με το iOS και τα Windows. To Android κατέχει το 80% της αγοράς των κινητών συσκευών και είναι το πιο διαδεδομένο λειτουργικό σύστημα στην αγορά των κινητών συσκευών. Το market του διαθέτει της περισσότερες δωρεάν εφαρμογές με πάνω από 1.43 εκατομμύρια στο σύνολο. Όσον αφορά τα εργαλεία, έγινε η χρήση του [Android Studio 1.2.1](https://developer.android.com/sdk/index.html) το οποίο είναι και το επίσημο IDE για ανάπτυξη εφαρμογών. Επίσης η εφαρμογή αναπτύχθηκε για κινητές συσκευές με λειτουργικό Android νεότερο της έκδοσης 2.3 αλλά υποστηρίζει και την νεότερη έκδοση η οποία είναι η "5.1 Lollipop". Για την δοκιμή της αρχικά χρησιμοποιήθηκε ο built-in Android Emulator ο οποίος όμως ήταν αρκετά αργός κάτι το οποίο καθέστησε δύσκολη την διαδικασία του debugging. Έτσι, στην συνέχεια έγινε χρήση του [Genymotion Emulator](https://www.genymotion.com/#!/) μιας και αυτός ήταν μακράν πιο γρήγορος και είναι δωρεάν για προσωπική χρήση αλλά διαθέτει και plugin για το Android Studio. H εικονική συσκευή που δοκιμάστηκε αρχικά η εφαρμογή ήταν η [Google Nexus 5](http://www.gsmarena.com/lg_nexus_5-5705.php). Πέρα από τους Emulators η εφαρμογή δοκιμάστηκε και σε συσκευή [Samsung Galaxy S3 I9300](http://www.gsmarena.com/samsung_i9300_galaxy_s_iii-4238.php).

#### Διαδικασία Ανάπτυξης
###### Backend - Python (Tweepy) + MySQL
Αρχικά το πρώτο στάδιο στην διαδικασία ανάπτυξης του backend ήταν ο σχεδιασμός του σχήματος της βάσης δεδομένων. Στην προσπάθεια να δημιουργηθεί μια βάση δεδομένων που δεν θα χρειάζεται μεγάλες αλλαγές στο μέλλον αλλά θα ανταποκρίνεται στις βασικές απαιτήσεις της εφαρμογής καταλήξαμε στο παρακάτω schema:

	a) locations (woeid - name - longtitude - latitude)
	b) trends (id - trend)
	c) stream (id - trend_1 - trend_2 - ... - trend_10 - woeid - date)
	d) tweets (id - trend_id - text - woeid - date)

####### locations
Ο πίνακας αυτός κρατάει 4 στοιχεία που αφορούν τις τοποθεσίες. Για κάθε τοποθεσίας καταγράφεται το Where on Earth ID (woeid), το όνομα (name), και οι συντεταγμένες του (longtitude - latitude).

####### trends
Σε αυτόν τον πίνακα καταγράφονται το κάθε trend και του ανατίθεται ένα μοναδικό id που είναι απαραίτητο για την μετέπειτα χρήση του.

####### stream
Στον πίνακα stream κάθε εγγραφή αποτελεί ένα σύνολο απο 10 trend που συλλέγονται απο κάθε χώρα σε συγκεκριμένη χρονική στιγμή

####### tweets
Ο τέταρτος και τελευταίος πίνακας κρατάει για κάθε trend που έχει συλλεχθεί ένα tweet μαζί με την τοποθεσία και την χρονική στιγμή που συλλέχθηκε.

Έπειτα το backend της εφαρμογής χωρίζεται σε επτά (7) αρχεία. Αυτά είναι:

	a) config.py - Περιέχει τα βασικά στοιχεία που χρειάζονται για σύνδεση στην βάση δεδομένων και σύνδεση με το API του Twitter

	b) place_edit.py - Το αρχείο αυτό αναλαμβάνει να πάρει απο το .csv τα στοιχεία των χωρών (ονομα, συντεταγμένες κλπ.) και να τα τοποθετήσει στην βάση δεδομένων

	c) store_places/trend/tweet/stream - Αυτά τα αρχεία (όπως αναφέρουν και τα ονόματα) αναλαμβάνουν την σύνδεση με την βάση δεδομένων και την αποθήκευση των εκάστοτε πληροφοριών.

	d) backend.py - Με αυτό το αρχείο συνδέονται όλα τα προηγούμενα (αυτό το αρχείο τρέχει επαναληπτικά ν-φορές την ημέρα για την λειτουργία του backend)
	
#### Διάγραμμα Λειτουργίας Συστήματος
Αρχικά τα επόμενα δύο διαγράμματα παρουσιάζουν την λειτουργία του συστήματος για την επεξεργασία και αποθήκευση των περιοχών και για την συλλογή, επεξεργασία και αποθήκευση των trend, stream και tweet που είναι απαραίτητα για την λειτουργία του συστήματος:
![](img/Places.jpeg?raw=true)
![](img/Backend.jpeg?raw=true)

Έπειτα στο παρακάτω διάγραμμα φαίνεται η Λειτουργία Συστήματος της Android εφαρμογής:

![] (img/App.jpeg?raw=true)

#### Ενδεικτικές Οθόνες

Παρουσιάζεται ενδεικτική εικόνα από την web εφαρμογή (ιστοσελίδα) της εφαρμογής:
![] (img/website_img.png?raw=true)

Παρακάτω υπάρχουν ενδεικτικές οθόνες απο την android εφαρμογή:

Αρχικά η οθόνη με τις χώρες:
	
![] (img/countries.png?raw=true)
	
Δύο οθόνες με τα trend απο διαφορετικές χώρες:
	
![] (img/trends_gr.png?raw=true) ![] (img/trends_ir.png?raw=true)
	
Και τέλος δύο οθόνες απο τα αντίστοιχα tweet των trend:
	
![] (img/tweet_gr.png?raw=true) ![] (img/tweet_ir.png?raw=true)


#### Συμπεράσματα & Ιδέες για επεκτάσεις/βελτιώσεις
Αφού ολοκληρώθηκε η ανάπτυξη της εφαρμογής τέθηκε σε λειτουργία σε private server προκειμένου να βγούν κάποια αποτελέσματα προς αξιολόγηση. Τα αποτελέσματα αυτά μας έδειξαν τόσο τις ενδεχόμενες προοπτικές της υπηρεσίας όσο και τις αδυναμίες και ελλείψεις που υπήρξαν.

Αρχικά όσον αφορά το backend παρατηρήθηκε πως η έκδοση της Python (2.7) που χρησιμποιήθηκε για την υλοποίηση δεν συνεργάζεται καλά με την UTF-8 κωδικοποίηση χαρακτήρων και έτσι απο χώρες που χρησιμοποιούν λέξεις με ιδιαίτερους χαρακτήρες (π.χ Σκανδιναβικές χώρες, Ρωσία, Πολωνία κ.α) αδυνατεί να αποθηκεύσει τα trends που περιέχουν αυτούς τους χαρακτήρες. Στη συνέχεια παρατηρήθηκε πως πολλά απο τα tweet που συλλέχθηκαν δεν είχαν αξία για την εφαρμογή μας (τweets απο bots, tweet χωρίς ουσιαστικό περιεχόμενο κ.α).

Από την πλευρά του Frontend & Visualization είμαστε αρκετά ικανοποιημένοι καθώς δίνει μια γενική εικόνα στον χρήστη για τα αποτελέσματα που παράγει η υπηρεσία σε ένα εύχρηστο και όμορφο περιβάλλον. Παρόλα αυτά, δεν αξιοποιείται πλήρως οι πληροφορίες που αποθηκεύονται στην βάση δεδομένων.

Τέλος, η mobile εφαρμογή που υλοποιήθηκε για τις συσκευές με λειτουργικό σύστημα Android λειτουργεί απροβλημάτιστα και μεταφέρει στο χρήστη με απλό και λιτό τρόπο το περιεχόμενο που αναζητά. Όπως και η web σελίδα έτσι και η Android εφαρμογή δεν αξιοποιεί πλήρως τις πληροφορίες στις οποίες έχει πρόσβαση.

####### Ενδεχόμενες επεκτάσεις βελτιώσεις

Οι βελτιώσεις και επεκτάσεις που μπορεί να δεχθεί η εφαρμογή είναι πολλές και εξαρτώνται απο την φαντασία του εκάστοτε developer. Μερικές απο αυτές που θα ήταν χρήσιμες τόσο λειτουργικά όσο και αισθητικά είναι:

	i) Αναβάθμιση έκδοσης Python για το backend ούτως ώστε να λυθεί το πρόβλημα με την κωδικοποίηση χαρακτήρων
	
	ii) Tweet filtering προκειμένου να διατηρούνται μόνο τα τweet που η αξία τους σε πληροφορία να είναι όσο το δυνατόν μεγαλύτερη

	iii) To Frontend & η mobile εφαρμογή να αξιοποιεί τις χρονικές πληροφορίες που κρατώνται για κάθε trend/tweet (χρονική αναζήτηση, θέματα συζήτησης ανα χώρα σε διάφορα χρονικά διστήματα κλπ)

	iv) Η Mobile εφαρμογή να στηθεί και σε άλλα λειτουργικά συστήματα για mobile συσκευές

	v) H Mobile εφαρμογή να υλοποιηθεί με πιο αισθητικά προσιτό Visualization των πληροφοριών
