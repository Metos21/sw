#"Then Code Created Man"
Κατηγορία εργασίας **Παιχνίδι Εξάσκησης Κώδικα**

Πέτρος Γαστεράτος
Π2010107

http://ptrgast.com/then-code-created-man/

Project repository: https://github.com/ptrgast/kivotos

##Σύνοψη
Σκοπός της εργασίας αυτής ήταν η υλοποίηση ενός παιχνιδιού εξάσκησης στον προγραμματισμό και την αλγοριθμική σκέψη για αρχάριους.

##Εισαγωγή
Σύμφωνα με σχετικές έρευνες, η μετατροπή μιας διαδικασίας που παραδοσιακά δεν είναι παιχνίδι σε παιχνίδι (gamification) έχει συνήθως θετικά αποτελέσματα. Η παρούσα εργασία αποτελεί προϊόν μιας τέτοιας μετατροπής με αντικείμενο τον προγραμματισμό και την αλγοριθμική σκέψη. Το "Then Code Created Man" είναι ένα παιχνίδι τυλιγμένο με βιβλικά στοιχεία στο οποίο ο χρήστης καλείται να ολοκληρώσει κάποιους στόχους ελέγχοντας ένα χαρακτήρα με κώδικα που γράφει σε γλώσσα JavaScript. Το παιχνίδι αποτελείται από 6 πίστες και απευθύνεται σε άτομα ηλικίας 15 έως 25 ετών που έχουν εισαγωγικές γνώσεις στον προγραμματισμό.

##Επιλογή Εργαλείων & Τεχνολογιών
Η πλατφόρμα που επιλέχτηκε για τη δημιουργία του παιχνιδιού ήταν ο ιστός και για την πλήρη λειτουργία του απαιτείται η ύπαρξη web server. Η επιλογή αυτή έγινε γιατί οι εφαρμογές ιστού είναι πολύ εύκολα προσβάσιμες και ανεξάρτητες από το λειτουργικό σύστημα του χρήστη. Πιο αναλυτικά, ο web server που χρησιμοποιήθηκε αποτελείται απο μια στοίβα "LAMP" -Linux, Apache, MySQL και PHP- καθώς πρόκειται για μια στοίβα ανοικτού λογισμικού πολύ δημοφιλή και δοκιμασμένη στο χρόνο.

Το ίδιο το παιχνίδι είναι χτιζμένο με τις ακόλουθες τεχνολογίες: HTML, CSS και JavaScript, οι οποίες αποτελούν μονόδρομο για μια σύγχρονη εφαρμογή ιστού, καθώς και PHP. Επίσης χρησιμοποιήθηκαν οι εξής βιβλιοθήκες JavaScript: CodeMirror για την επισήμανση του κώδικα που εισάγει ο χρήστης και jQuery/jQuery UI για το UI.

##Διαδικασία ανάπτυξης
Η ανάπτυξη του παιχνιδιού χωρίστηκε σε τρία βασικά μέρη: στη μηχανή του παιχνιδιού, στο παιχνίδι και στη διαχείριση των χρηστών.
Παράλληλα με την υλοποίηση κάθε μέρους υπήρξε συνεχής ανανέωση και βελτίωση και των υπόλοιπων μερών.

###Η μηχανή του παιχνιδιού
Η μηχανή του παιχνιδιού ονομάστηκε **kivotos** και ήταν το πρώτο από τα μέρη της εφαρμογής που υλοποιήθηκε. Είναι γραμμένη σε JavaScript, περιέχει όλα τα βασικά Prototypes για τη δημιουργία και απεικόνιση των levels και είναι ανεξάρτητη από 3rd party libraries. 

###Το παιχνίδι
Όταν ολοκληρώθηκαν οι βασικές λειτουργίες της μηχανής ξεκίνησε η υλοποίηση του παιχνιδιού και των levels. Ένα level αποτελείται από το έδαφος, τα ενεργά αντικείμενα όπως ο χαρακτήρας του χρήστη και τους στόχους που καλείται αυτός να πετύχει. Συνολικά υλοποιήθηκαν 6 levels και κάθε ένα απ' αυτά εκτός από το 1ο εισάγει το χρήστη σε μια προγραμματιστική έννοια.

Level|Θέμα
---|---
1|Βασικές κινήσεις χαρακτήρα
2|Βρόχοι while
3|Βρόχοι for
4|Εμφωλευμένοι βρόχοι (nested loops)
5|Δομή επιλογής if...else
6|Συναρτήσεις

###Διαχείριση χρηστών
Όταν η μηχανή ήταν σε ώριμο επίπεδο και οι περισσότερες πίστες είχαν ολοκληρωθεί ξεκίνησε η υλοποίηση του συστήματος χρηστών. Αρχικά σχεδιάστηκε η βάση δεδομένων η οποία αποτελείται από δύο πίνακες: τον πίνακα με τα στοιχεία των χρηστών και των πίνακα με τα επιτεύγματα τους (δηλαδή ποιες πίστες έχουν ολοκληρώσει, με τι κώδικα και πόσους πόντους που κέρδισαν). Στη συνέχεια υλοποιήθηκε σε PHP ένα web API το οποίο επιτρέπει έμεσα την πρόσβαση στη βάση και χρησιμοποιείται από το παιχνίδι μέσω ασύγχρονων αιτημάτων AJAX.

##Διάγραμμα λειτουργίας
