Android app (TaxiLog)  
Καλλίνικος Χολέβας  
ΑΜ Π2011031   
  



##Παραδοτέο 1

Δήλωση Θέματος:
Εφαρμογή σε Android που απευθύνεται σε οδηγούς ταξί.
Ο χαρακτήρας της εφαρμογής είναι σαν ευρετήριο, μέσα από το οπόιο μπορεί να ανατρέχει ο εκάστοτε χρήστης στα πεπραγμένα του.


##Tελική Αναφορά

###Γενικά

Η εφαρμογή απευθύνεται σε οδηγούς ταξι σε επαρχιακές περιοχές της ελλάδος (κωμοπόλεις κυρίως) διότι εκεί η λειτουργία των ταξί διαφέρει αρκετά από αυτή που έχουμε στο μυαλό μας οι περισσότεροι έχοντας υπ’ όψιν τις μεγάλες πόλεις. Σε γενικές γραμμές τα ταξί σε αυτές τις περιοχές δουλεύουν κατά κύριο λόγο με το προσωπικό τους κινητό τηλέφωνο (prive) και σπάνια με ραδιοταξί. Αυτό έχει ως αποτέλεσμα την δημιουργία βάσης πελατών ξεχωριστή για κάθε οδηγό. Με την εφαρμογή αυτή δίνεται η δυνατότητα στον εκάστοτε οδηγό να δημιουργήσει και να διαχειρίζεται την βάση αυτή από το κινητό του τηλέφωνο, καθώς και τα πεπραγμένα του, δηλάδη τα δρομολόγια τα οποία έχει εκτελέσει ο οδηγός.  Επίσης μπορεί να καταχωρεί και τα έξοδα του δημιουργόντας έτσι μια πλήρη εικόνα της δουλειάς του.


###Πιο Αναλυτικά

Ο χρήστης έχει αρκετές δυνατότητες στη διάθεση του. Αρχικά μπορεί να καταχωρεί όλα τα δρομολόγια που εκτελεί σημειώνοντας για το καθένα τα εξής χαρακτηριστικά:  
1. Το όνομα του πελάτη που μετέφερε  
2. Τον τόπο εκκίνησης της διαδρομής που εκτέλεσε  
3. Τον τόπο τερματισμού της διαδρομής  
4. Την αξία-τιμή της διαδρομής  
5. Την ημερομηνία  
Όλα αυτά τα χακτηριστικά καταχωρούνται στον πίνακα της Online βάσης δεδομένων με το όνομα fares. Από εκεί μπορεί ο χρήστης να ζητήσει και να δει όλα τα δρομολόγια που έχει καταχωρήσει.  

Δεύτερον ο χρήστης μπορεί να δημιουργήσει το δικό του πελατολόγιο με τα εξής χαρακτηριστικά.  
1. Ονοματεπώνυμο πελάτη    
2. Διεύθυνση του πελάτη  
3. Τηλέφωνο του πελάτη  
Τα παραπανω στοιχεία καταχωρούνται στον πίνακα με το όνομα customers.  
Όσον αφορά τους πελάτες ο χρήστης εκτός απο το να μπορεί να βλέπει τους ήδη καταχωρημένους πελάτες έχει επίσης τις δυνατότητες να επεξεργαστεί τα στοιχεία των πελατών και να διαγράψει όποιον πελάτη επιθυμεί.  
  
Τρίτον ο χρήστης καταχωρεί τα έξοδα του χωρισμένα σε 2 μεγάλες κατηγορίες. Μία κατηγορία είναι τα πάγια έξοδα και τα τακτικά ή καθημερινά έξοδα. Στην πρώτη κατηγορία έχουμε τα εξής πεδία.  
1. ΤΕΒΕ (ή ΟΑΕΕ) – ανά 2 μήνες  
2. Ασφάλεια ταξί – ανά 6 μήνες  
3. Ενοίκιο(άν υπάρχει) – ανά μήνα  
4. Τέλη κυκλοφορίας του ταξί  -- ανα έτος  
Όλα τα παραπάνω καταχωρούνται στον πίνακα με το όνομα pagia. Ο χρήστης έχει την δυνατότητα να βλέπει αυτά τα έξοδα καθώς και το καθημερινό ποσό που αναλογεί για αυτά. Επίσης έχει την δυνατότητα να τα ανανεώσει εάν και εφ’ όσον υπάρξει αλλαγή σε αυτά τα ποσά.  
Στην άλλη κατηγορία εξόδων ο χρήστης καταχωρεί έξοδα του τύπου καύσιμα ή συντήρηση ή άλλο. Ο τύπος των εξόδων είναι ελεύθερος και αφήνει στον χρήστη να κατχωρήσει τα έξοδα του με τον τρόπο που θέλει. Τα πεδία που συμπληρώνει ο χρήστης για την καταχώρηση ενός εξόδου είναι τα εξής:  
1. Τύπος του εξόδου(κατά κύριο λόγο καύσιμα και συντήρηση)  
2. Ποσό  
3. Ημερομηνία  
Αυτά τα στοιχεία καταχωρούνται στον τέταρτο και τελυταίο πίνακα της βάσης με το όνομα spends, απ’ όπου ο χρήστης μπορεί να ζητήσει να δει τα έξοδα.  

Τελευταίο και πιο σημαντικό κομμάτι της εφαρμογής είναι το κομμάτι των στατιστικών στο οποίο συνδυάζονται όλα τα ήδη καταχωρημένα στοιχεία απο τον χρήστη για να εξάχουν τα οικονομικά στοιχεία για κάποια χρονικά διαστήματα. Πιο αναλυτικά ο χρήστης έχει να επιλέξει μεταξύ 3 έτοιμων επιλογών και μιας προσαρμοσμένης επιλογής οι οποίες είναι οι εξής:  
1. Σήμερα. Κάνοντας αυτή την επιλογή ο χρήστης του επιστρέφωνται τα οικονιμικά στοιχεία μέχρι εκείνη την ώρα με βάση τα στοιχεία που έχει καταχωρήσει ο ίδιος. Δηλαδή του επιστρέφει μία λίστα με τα εξής στοιχεία. Έσοδα, έξοδα, Ημερήσια πάγια έξοδα, Συνολικά καθαρά έσοδα.  
2. Τελευταίες 7 μέρες. Του επιστρέφει τα ίδια στοιχεία για το διάστημα των τελευταίων 7 ημερών.  
3. Αυτό το μήνα. Του επιστρέφει τα στοιχεία από την πρώτη ημέρα του μήνα μέχρι εκείνη την στιγμή.  
4. Αναλυτικά. Σε αυτή την επιλογή επιλέγει ο χρήστης το διάστημα για το οποίο θέλει να δει τα οικονομικά του στοιχεία.  


###Ανάπτυξη της εφαρμογής

Η εφαμογή TaxiLog είναι φτιαγμένη στο AppInventor. Η βάση δεδομένων που παρέχει ο appinventor (tinyDB) καθώς και η web μορφή της έχουν πολυ περιορισμένες δυνατότητες γι’ αυτό αναγκάστηκα να υλοποιήσω μια MySQL βάση δεδομένων για να ολοκληρώσω την εφαρμογή. Η εφαρμογή επικοινωνεί με την βάση με χρήση php. Αυτό συνεπάγεται οτί είναι απαραίτητη η ύπαρξη σύνδεσης στο Internet για να λειτουργήσει η εφαρμογή. Το σχήμα όλης της εφαρμογής φένεται και στην παρακάτω εικόνα.      ![alt tag](https://www.dropbox.com/s/xa2le7ke42jx8e5/schema.jpg)  

Παραθέτω ενδεικτικά τις ενέργεις που εκτελούνται μέσω php. Ονομασία της καθεμίας αποκαλύπτει και την λειτουργία της.  
  
addCustomer  
updateCustomer  
deleteCustomer  
getCustomers  
getCustomer (ByID)  
addFare  
getFares  
addSpend  
getSpends  
addPagio  
getPagia  
getStats (Last Day)  
getStats (Last Week)  
getStats (Last Month)  
getStats (Last Custom)  


Κατά τη διάρκεια της ανάπτυξης της εφαρμογής χρησιμοποιήθηκαν διάφορα εργαλεία.  
MIT App Inventor 2  
Apache Server (Ubuntu OS) στον Ωκεανό   
php, για την επικοινωνία της εφαρμογής με την βάση  
MySql, βάση δεδομένων της εφαρμογής  
Adobe Photoshop CS6, για την δημιουργια του Logo της εφαμογής και των κουμπιών

###Συμπεράσματα  
  
Το MIT App Inventor είναι ένα πολύ ευκολονόητο πρόγραμμα στο οποίο μπορεί κανείς να κάνει τα πρώτα του βήματα στην ανάπτυξη android εφαρμογών χωρίς όμως αυτό να σημαίνει ότι είναι απαραίτητα και καλό σαν πρόγραμμα. Το κύριο μειονέκτημά του είναι κατα την γνώμη ο περιορισμός στις δυνατότητες, δηλαδή το γεγονός οτί πολύπλοκες εφαρμογές είναι πολύ δύσκολο να δημιουργηθούν σε αυτό. Ένα άλλο πρόβλημα είναι το σχήμα βάσης δεδομένων που παρέχει καθώς είναι πολύ δύσχρηστο και περιοριστικό.  
Μέσω αυτής της εργασίας κατάφερα να συνδυάσω τις γνώσεις μου στις online βάσεις δεδομένων με το Android.  

###Μελλοντικές αλλαγές  
  
Πρώτη προτεραιότητα είναι η μεταφορά - μετατροπή της εφαρμογής σε Java για πιο εύκολη βελτίωση της. Επίσης στα πλάνα μου βρίσκεται και η τροποποίηση της βάσης ώστε ο κάθε χρήστης να δημιουργεί προσωπικό λογαριασμό στην εφαρμογή-βάση.
https://drive.google.com/open?id=0B9-rzHfGd3mDWDNWNm8zSnVabkU
