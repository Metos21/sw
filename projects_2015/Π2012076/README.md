#Δημιουργία map tour application με το app inventor.
Κβέτκινα Άννα
ΑΜ: Π2012076

##Tελική Αναφορά

##Map Tour που αφορά αξιοθέατα της Παλιάς Πόλης της Κέρκυρας.

##Σύνοψη.
    
Η συγκεκριμμένη εργασία αφορά μια εφαρμογή για την τοποθεσία αξιοθέατων στην Παλιά Πόλη της Κέρκυρας.Παρουσιάζονται τα εργαλεία και το περιβάλλον υλοποιήσης, τα βήματα που ακολουθήθηκαν και τα τελικά αποτελέσματα.Σκοπός της εφαρμογής είναι  η ευκολότερη περιήγηση του χρήστη, ο οποίος επιλέγοντας μια από τις 7 τοποθεσίες  μπορεί αμέσως να τις εντοπίσει.

##Εισαγωγή.

Στόχος της εργασίας ήταν η δημιουργία μιας εφαρμογής που θα αφορά αξιοθέατα που βρίσκονται στην Παλιά Πόλη της Κέρκυρας.Συγκεκριμμένα, η εφαρμογή που ονομάζεται CorfuTownMapTour δίνει στον χρήστη την δυνατότητα με την επιλογή ενός αξιοθέατου να γνωρίσει αμέσως σε ποιά ακριβώς τοποθεσία βρίσκεται, μέσω της υπηρεσίας google maps.Η διαδικασία της επιλογής των σημείων και η ανάπτυξη της εφαρμογής, περιγράφονται εκτενέστερα παρακάτω.

##Επιλογή εργαλείων.
     
Το εργαλείο που χρησιμποιήθηκε για την ανάπτυξη της εφαρμογής CorfuTownMapTour είναι το MIT App Inventor, ένα εργαλείο προγραμματισμού βασισμένο σε blocks για την ανάπτυξη εφαρμογών για Android συσκευές.
Ύστερα από την εγγραφή στην υπηρεσία, ξεκινάει η διαδικασία δημιουργίας του project. Το  MIT App Inventor δίνει την δυνατότητα να εργαστούμε πάνω στο πως θα παρουσιάζεται η εφαρμογή αλλά και στην ανάπτυξη των blocks που είναι υπεύθυνα για τις λειτουργίες που θα εκτελεστούν, ύστερα από τις επιλογές του χρήστη. Το  CorfuTownMapTour δημιουργήθηκε εξ ολοκλήρου διαδικτυακά με το  MIT App Inventor και δοκιμάστηκε σε συσκευή Android. Συγκεκριμμένα, η συσκευή έχει τα εξής γνωρίσματα: Αριθμός μοντέλου LG -P710  Έκδοση Android 4.1.2  GPS  A-GPS. 

##Διαδικασία ανάπτυξης.

Πριν την έναρξη της ανάπτυξης μελετήθηκαν προσεκτικά οι δυνατότητες του  MIT App Inventor και να σημειωθεί πως η εφαρμογή  CorfuTownMapTour βασίζεται σε μια ανάλογη εφαρμογή για προορισμούς του Παρισιού (http://beta.appinventor.mit.edu/learn/tutorials/maptour/maptour.html).  Στη συνέχεια επιλέχθηκαν τα αξιοθέατα τα οποία βρίσκονται στην Παλιά Πόλη της Κέρκυρας με βάση το πόσο δημιφιλή είναι και την επισκεψιμότητά τους. Έτσι λοιπόν, ο χρήστης μπορεί να επιλέξει την εμφάνιση της τοποθεσίας 7 σημείων. Σε αυτά ανήκουν, το Παλαιό Ενετικό Φρούριο, η Εκκλησία  Άγιος Σπυρίδων, το Παλάτι Αγίων Μιχαήλ και Γεωργίου, το Νέο Ενετικό Φρούριο, το Βυζαντινό Μουσείο Αντιβουνιώτισσας και το Μουσείο Διονυσίου Σολωμού. Μετά την επιλογή των σημείων ξεκίνησε η δημιουργία της εφαρμογής. Όταν ο χρήστης θα ανοίγει την εφαρμογή, πατώντας το ListView “Επιλέξτε Μέρος” του εμφανίζεται μια λίστα στην οθόνη με τα σημεία που μπορεί να επιλέξει, τα οποία αναφέρθηκαν προηγουμένως. Επιλέγοντας ένα από τα σημεία ανοίγει η υπηρεσία google maps και εμφανίζει την ακριβή τοποθεσία του αξιοθέατου αλλά και του χρήστη. Η λειτουργία αυτή προυποθέτει την χρήση της μεθόδου StartActivity στα σημεία της λίστας, η οποία προκαλεί την ενάρξη της υπηρεσίας google maps. Για την σωστή λειτουργία θα πρέπει να οριστούν οι εξής ιδιότητες: το Action android.intent.action.VIEW  ,  το ActivityClass  com.google.android.maps.MapsActivity  και το  ActivityPackage  com.google.android.apps.maps.
Το επόμενο βήμα ήταν η δημιουργία και η σωστή ένωση των blocks, τα οποία θα παρουσιαστούν και θα επεξηγηθούν σην ενότητα με τις Ενδεικτικές οθόνες. Τέλος, η εφαρμογή δοκιμάστηκε με τη βοήθεια της εφαρμογής MIT AI2 Companion και λειτούργησε επιτυχώς στην συσκευή  Android  που περιγράφηκε στην ενότητα Επιλογή εργαείων.

##Διάγραμμα λειτουργίας συστήματος.

Το παρακάτω διάγραμμα απεικονίζει τις λειτουργίες της εφαρμογής.
![alt tag](https://raw.githubusercontent.com/AnnaKv/screenshots/master/annas/diagramma.jpg)
Η υλοποίηση του διαγράμματος πραγματοποιήθηκε μέσω του Visio 2013.

##Ενδεικτικές οθόνες.

Το περιβάλλον ανάπτυξης της εφαρμογής.
![alt tag](https://raw.githubusercontent.com/AnnaKv/screenshots/master/annas/corfumap-interface.png)

Τα blocks για τις λειτουργίες της εφαρμογής.
![alt tag](https://raw.githubusercontent.com/AnnaKv/screenshots/master/annas/block1.png)
Με το πρώτο block δημιουργούμε τη λίστα με τις τοποθεσίες.  Με το δεύτερο, το οποίο ενεργοποιείται μόλις η εφαρμογή ανοίξει, τα  Elements του ListPicker1 παίρνουν τη λίστα  και παρουσιάζουν τις τοποθεσίες. Το τρίτο block, καλεί τον ActivityStarter1 μόλις επιλεγεί από τη λίστα κάποια τοποθεσία, έτσι ώστε να την εμφανίσει στον χάρτη που έχουμε επιλέξει.

![alt tag](https://raw.githubusercontent.com/AnnaKv/screenshots/master/annas/blocks2.png)
Τέλος, το τέταρτο block θέτει σε μια λίστα για την κάθε τοποθεσία μια συγκερκιμμένη διεύθυνση από την υπηρεσία google maps.

Η εφαρμογή  CorfuTownMapTour σε λειτουργία σε κινητό Android.

![alt tag](https://raw.githubusercontent.com/AnnaKv/screenshots/master/annas/arxikh%20o8onh.png)
Κατά την εκκίνηση της εφαρμογής.

![alt tag](https://raw.githubusercontent.com/AnnaKv/screenshots/master/annas/lista.png)
Η λίστα με τις τοποθεσίες που μπορεί να επιλέξει ο χρήστης.

![alt tag](https://raw.githubusercontent.com/AnnaKv/screenshots/master/annas/apotelesma.png)
Το αποτέλεσμα της επιλογής “Μουσείο Διονυσίου Σολωμού”.

##Συμπεράσματα.

Το MIT App Inventor αποτελεί ένα χρήσιμο και ενδιαφέρον εργαλείο για την υλοποίηση απλών εφαρμογών. Το  CorfuTownMapTour είναι μια μικρή και πολύ απλή εφαρμογή η οποία όμως μπορεί να επεκταθεί με πολλές χρήσιμες λειτουργίες. Για παράδειγμα, μια λειτουργία η οποία θα περιγράφει πλήρως τις τοποθεσίες, θα εμφανίζει μέρη ενδιαφέροντος δίπλα σε αυτές ή ακόμη και να κρατά ιστορικό τοποθεσιών που έχει επισκεπτεί ο χρήστης.
