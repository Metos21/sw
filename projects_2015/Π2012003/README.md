<h1 > Π2012003 Π2012028 <br> Cartography Data analysis and vizualization</h1>

<b> Πρώτο παραδοτέο </b>
  Ομαδική εργασία Μπόμπορη Κατερίνα - Μώκος Θοδωρής
  Χαρτογράφηση της διαδρομής από τo Αεροδρόμιο έως το Λιμάνι της Κέρκυρας με ποδήλατο, με γνώμονα οτι είναι μια διαδρομή την οποία μπορεί να ακολουθήσουν αρκετοί τουρίστες που θέλουν να κατευθυνθούν από το αεροδρόμιο προς το λιμάνι χωρίς τη χρήση κάποιου μέσου μεταφοράς ή και ντόποιοι κάτοικοι κατά τους καλοκαιρινού μήνες. Στο τέλος θα γίνει ανάλυση των δεδομένων και εξομάλυνση των αποτελεσμάτων.

<b> Τελική Αναφορά </b>


ΚΑΤΕΡΙΝΑ ΜΠΟΜΠΟΡΗ Π2012003
ΘΟΔΩΡΗΣ ΜΩΚΟΣ Π2012028


Στα πλαίσια του μαθήματος Τεχνολογία Λογισμικού του ΣΤ Εξαμήνου επιλέξαμε την εργασία της χαρτογράφησης μιας διαδρομής και περαιτέρω ανάλυση των δεδομένων με τη χρήση κατάλληλων αλγορίθμων.
Έγινε χαρτογράφηση της διαδρομής από το Αεροδρόμιο έως το Λιμάνι της Κέρκυρας με ποδήλατο, με γνώμονα ότι είναι μια διαδρομή την οποία μπορεί να ακολουθήσουν αρκετοί τουρίστες που θέλουν να κατευθυνθούν από το αεροδρόμιο προς το λιμάνι χωρίς τη χρήση κάποιου μέσου μεταφοράς ή και ντόπιοι κάτοικοι κατά τους καλοκαιρινού μήνες. Στο τέλος θα γίνει ανάλυση των δεδομένων και εξομάλυνση των αποτελεσμάτων.
Στα δεδομένα των διαδρομών συμπεριλαμβάνονται οι τυχόν καθυστερήσεις λόγω της κυκλοφοριακής συμφόρησης της πόλης (πεζοί, φανάρια, κίνηση στους δρόμους). Πρέπει να σημειωθεί ότι ακολουθήθηκαν οι κανόνες του Κώδικα Οδικής Κυκλοφορίας και τηρήθηκαν οι σημάνσεις (όχι ανάποδα σε μονόδρομους κλπ) καθώς και όπου ήταν δυνατόν χρησιμοποιήθηκαν οι ποδηλατοδρόμοι. Στις περιπτώσεις που δεν χρησιμοποιήθηκαν ήταν επειδή είτε δεν υπήρχαν είτε επειδή υπήρχαν σταθμευμένα αυτοκίνητα , καφετέριες και λοιποί παράγοντες που καθιστούσαν την χρήση τους αδύνατη.
Δεν υπήρχε κάποιο συγκεκριμένο κριτήριο για την επιλογή της διαδρομής, οι εθελοντές έπρεπε απλά να επιλέξουν την διαδρομή που αυτοί ένιωθαν πιο άνετα να χρησιμοποιήσουν για να πάνε από το αρχικό στο τελικό σημείο. Τα σημεία που επιλέχθηκαν είναι το αεροδρόμιο και το λιμάνι της πόλης. Η διαδρομή είναι από και προς το κάθε σημείο. Φυσικά , υπάρχουν ομοιότητες μεταξύ των διαδρομών αφού ο κάθε εθελοντής δεν γνώριζε τι διαδρομή επέλεξαν οι άλλοι καθώς και αφού οι διαδρομές ακολουθούσαν την κατεύθυνση των δρόμων αναπόφευκτα υπάρχουν κοινά σημεία
Για την λήψη των δεδομένων χρησιμοποιήθηκε η εφαρμογή Strava (https://www.strava.com/ ) η οποία δίνει τη δυνατότητα εξαγωγής αρχείων .gpx τα οποία χρειάζονται για την ανάλυση των δεδομένων. Στην συνέχεια παρουσιάζονται τα δεδομένα, η ανάλυσή τους σύμφωνα με τον χρησιμοποιούμενο αλγόριθμο και προτείνεται η κατάλληλη διαδρομή (ως προς ταχύτητα, αυτή που επιλέχθηκε από τους περισσότερους, πιο βολική διαδρομή).

