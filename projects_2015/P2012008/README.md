# Δημιουργία map tour application με τον MIT app inventor

ΛΑΜΠΡΙΝΗ ΒΗΤΟΥ
Π2012008

### 1ο ΠΑΡΑΔΟΤΕΟ

Χρησιμοποιώντας το παράδειγμα του Paris Map Tour που υπάρχει στις οδηγίες, δημιούργησα το αρχικό στάδιο μιας παρόμοιας εφαρμογής μέσω του MIT App Inventor 2, που αφορά την Κέρκυρα. Ο χρήστης επιλέγει από μια λίστα όποιον προορισμό επιθυμεί και στη συνέχεια, μέσω Google Maps, εμφανίζεται η τοποθεσία του. 

Στη συνέχεια σκέφτομαι να προσθέσω κι άλλα στοιχεία, όπως για παράδειγμα τις παραλίες που αναφέρονται.

[Τα blocks της εφαρμογής ] (http://prntscr.com/6hpzeb)

[Η οθόνη της εφαρμογής] (http://prntscr.com/6hq2u2)

### ΤΕΛΙΚΟ ΠΑΡΑΔΟΤΕΟ

Στο τελικό παραδοτέο παρουσιάζεται η τελική μορφή της εφαρμογής Corfu Map Tour. Ο χρήστης πλέον μπορεί να επιλέξει από δύο λίστες επιλογών, μία για προορισμούς και μία για τις γνωστότερες παραλίες του νησιού και να εμφανιστούν οι τοποθεσίες τους χρησιμοποιώντας το Google Maps. Εκτός αυτού, ακολουθώντας  το παράδειγμα του [Map it:Displaying Locations on a Google Map] (http://appinventor.mit.edu/explore/displaying-maps.html) , προσάρμοσα τις εντολές στην εφαρμογή, έτσι ώστε ο χρήστης να έχει τη δυνατότητα να καταχωρήσει ο ίδιος την διεύθυνση που επιθυμεί και κατόπιν να τη δει στο χάρτη. Υπάρχει επίσης η επιλογή να δει την παρούσα τοποθεσία του.

[Το αρχείο της εφαρμογής βρίσκεται εδώ] (https://github.com/p12vito/p12vitorepo)

[Η οθόνη και τα συστατικά της εφαρμογής] (http://prntscr.com/74zzyc)

[Τα blocks της εφαρμογής] (http://prntscr.com/75004o)

###ΤΕΛΙΚΗ ΑΝΑΦΟΡΑ

#### Corfu Map Tour

#### Σύνοψη

Το Corfu Map Tour είναι μία εφαρμοφή Android που δημιούργησα με το MIT App Inventor 2. Είναι ο συνδυασμός δύο tutorials, ενός αντίστοιχου Paris Map Tour, και ενός που επιτρέπει στο χρήστη να εισάγει τη διεύθυνση που αυτός θέλει κι έπειτα να τη δει στόν χάρτη. Έχει, επίσης, τη δυνατότητα να δει τη δική του τοποθεσία στον χάρτη. Και στις δύο περιπτώσεις, χρησιμοποιείται το Google Maps για την εμφάνιση των σημείων στο χάρτη.

####Εισαγωγή

Σκοπός της εφαρμογής είναι η ευκολότερη περιήγηση στη Κέρκυρα, σε κάποια βασικά σημεία και αξιοθέατά της, αλλά και στις παραλίες της. Επιπλέον, μπορεί ο χρήστης να επιλέξει και να δει το σημείο που αυτός θέλει. Υπάρχει μια βασική οθόνη της εφαρμογής. Υπάρχει μια εικόνα με τον χάρτη της Κέρκυρας, και κάτω από αυτή οι επιλογές "Choose destination" και "Choose Beach", ανάλογα με την προτίμηση του χρήστη. Πατώντας τα, εμφανίζεται μια λίστα από 9 αξιοθέατα ή 12 παραλίες αντίστοιχα με την επιλογή. Όταν ο χρήστης επιλέξει ένα από αυτά, η τοποθεσία εμφανίζεται στον χάρτη, ανοίγοντας το Google Maps στο κινητό του. Κάτω από αυτές τις επιλογές, υπάρχουν τα κουμπιά "Select Location", "Add Location" και "Help". Με το "Add Location", εμφανίζεται το πλαίσιο κειμένου στο οποίο ο χρήστης μπορεί να εισάγει την διεύθυνση που επιθυμεί. Πατώντας "Submit" η διέθυνση καταχωρείται, ενώ πατώντας "Cancel" η διαδικασία ακυρώνεται. Με το "Select Location" ο χρήστης μπορεί να δει ποιες διευθύνσεις έχουν καταχωρηθεί ως τώρα, να επιλέξει ποια επιθυμεί, και στη συνέχεια να πατήσει "View on Map" για να δει την τοποθεσια στο χάρτη. Τέλος, αν επιλέξει "My Location on The Map", στον χάρτη θα εμφανιστεί η τοποθεσία που βρίσκεται τη δεδομένη στιγμή.

####Επιλογή εργαλείων

Για την διαδικασία ανάπτυξης της εφαρμογής χρησιμοποιήσα το MIT App Inventor 2. Ήταν αυτό που προτεινόταν από το μάθημα και κατέληξε να είναι αρκετά εύκολο στη χρήση του. Είναι πολύ απλό και κατανοητό ακόμα και για αρχάριους. Έχει έτοιμες τις εντολές για κάθε συστατικό που χρησιμοποείται, κάτι που είναι πολύ βοηθητικό. Επιπλέον, παρέχει πάρα πολλά εργαλεία για τη δημιουργία εφαρμογών, όπως για παράδειγμα βάσεις δεδομένων για την αποθήκευση και χρήση των δεδομένων, αισθητήρες για την αναγνώριση θέσης και άλλων στοιχείων κλπ. Υπάρχουν πολλοί οδηγοί για το πώς λειτουργούν τα βασικά χαρακτηριστικά του App Inventor 2,  οπότε και είναι εύκολο και γρήγορο να το μάθει κανείς.

####Διαδικασία Ανάπτυξης

Ξεκινώντας, δημιούργησα αρχικά την οθόνη που θα βλέπει ο χρήστης με το που ξεκινήσει η εφαρμογή. Προκειμένου να είναι κάτι απλό και κατανοητό, πρόσθεσα μια εικόνα με τον χάρτη της Κέρκυρας και το όνομα της πόλης. Κάτω από αυτό, βρίσκονται όλα τα  βασικά buttons με τα οποία χρησιμοποείται η εφαρμογή. Για το πρώτο παραδοτέο, η εφαρμογή ήταν στο σημείο όπου ο χρήστης μπορούσε να επιλέξει από τις λίστες έναν προορισμό ή μια παραλία. Έτσι, επιλέγοντας κάποιο από τα στοιχεία των δύο λίστων, αναζητείται στο Google Maps η συγκεκριμένη τοποθεσία και εμφανίζεται. Στη συνέχεια, ψάχνοντας να προσθέσω κάτι ακόμα, βρήκα το tutorial που αναφέρθηκε παραπάνω, που σου επιτρέπει να εισάγεις μια επιθυμητή διεύθυνση και στη συνέχεια να εμφανίζεται στον χάρτη. Αν υποθέσουμε πως οι κύριοι χρήστες της εφαρμογής ειναι τουρίστες ή άνθρωποι εκτός Κέρκυρας γενικά, τότε θα είναι χρήσιμο κάποιος να μπορεί να δει στο χάρτη πού ακριβώς είναι η διεύθυνση που ψάχνει ή που βρίκσεται κάποια δεδομένη στιγμή. Έτσι, προσαρμόζοντας τις εντολές του "Map It:Displaying Locations on a Google Map", πρόσθεσα αυτό το χαρακτηριστικό στην εφαρμογή. Σε μία βάση δεδομένων αποθηκεύονται οι διευθύνσεις που εισάγονται από τον χρήστη, και αφού επιλέξει ποια θέλει να δει στον χάρτη, αναζητείται στο Google Maps με το ακριβές όνομα που δόθηκε. Για την εμφάνιση της παρούσας τοποθεσίας χρησιμοποιείται ο location sensor του App Inventor 2. 

####[Διάγραμμα λειτουργίας] (http://prntscr.com/755695)

####Ενδεικτικές οθόνες

[Η οθόνη και τα συστατικά της εφαρμογής] (http://prntscr.com/74zzyc)

[Τα blocks της εφαρμογής] (http://prntscr.com/75004o)

[Τα blocks της εφαρμογής - λίστες προορισμών και παραλίων] (http://prntscr.com/75570s)

[Τα blocks της εφαρμογής - οι λειτουργίες για τα buttons] (http://prntscr.com/755784)

####Συμπεράσματα

Μετά την ολοκλήρωση της εφαρμογής, έγινε κατανοητό το πόσο εύκολο εργαλείο είναι το MIT App Inventor 2 με τις χρήσιμες λειτουργίες που σου προσφέρει. Με κάποια καλά tutorials, μπορεί κανείς εύκολα να δημιουργήσει κάτι δικό του, χωρίς κάποια προαπαιτούμενα στο χώρο του προγραμματισμού. Επίσης, τονίζεται η ανάγκη τέτοιων εφαρμογών, καθώς με την αύξηση της χρήσης των κινητών τηλεφώνων στη καθημερινότητά μας, εφαρμογές που μπορούν να κάνουν το οτιδήποτε ευκολότερο και γρηγορότερο τείνουν να προτιμούνται.
