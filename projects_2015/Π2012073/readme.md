#ΔΗΜΙΟΥΡΓΙΑ ΕΚΠΑΙΔΕΥΤΙΚΟΥ ΠΑΙΧΝΙΔΙΟΥ ΓΙΑ ΕΞΑΣΚΗΣΗ ΣΤΗΝ ΑΛΓΟΡΙΘΜΙΚΗ ΣΚΕΨΗ ΚΑΙ ΣΕ ΒΑΣΙΚΕΣ ΑΡΧΕΣ ΑΝΤΙΚΕΙΜΕΝΟΣΤΡΕΦΟΥΣ ΠΡΟΓΡΑΜΜΑΤΙΣΜΟΥ
ΝΙΚΟΛΑΟΥ ΑΧΙΛΛΕΑΣ
Π2012073


##Tελική Αναφορά

###Σύνοψη

Σκοπός της εργασίας είναι η ανάπτυξη ενός μικρού παιχνιδιού, όπου ο χρήστης θα πρέπει να χρησιμοποιήσει τη λογική του αντικειμενοστρεφούς προγραμματισμού για να πετύχει τους στόχους που ορίζει το κάθε επίπεδο.

###Αναλυτική Περιγραφή

Η εφαρμογή είναι υλοποιημένη σε γλωσσα Java και χρησιμοποιεί κλάσεις της βασικής βιβλιοθήκης της γλώσσας και όχι κάποιο third-party εργαλείο. Με διπλό κλικ ο χρήστης τρέχει το εκτελέσιμο jar αρχείο και εμφανίζεται ένα παράθυρο στη μέση της οθόνης διαστάσεων 1280x720 pixels.
O χρήστης επιλέγει με τα πλήκτρα πάνω και κάτω την επιλογή που θέλει (η επιλογή OPTIONS δεν περιέχει ουσιαστικά τίποτα οπότε η μόνη επιλογή είναι START GAME). Στο κάτω μέρος του παραθύρου υπάρχει ένα πεδίο στα αριστερά όπου ο χρήστης μπορεί να πληκτρολογεί τις απαντήσεις του. Δεξιά υπάρχει το κουμπί Show/Hide Help. Κατόπιν υπάρχει το κουμπί Compile όπου λαμβάνει την απάντηση του χρήστη και δίνει την εντολή να εκτελεστεί κάποια ενέργεια εφόσον η εντολή είναι σωστή. Τέλος υπάρχει ένα πεδίο όπου εμφανίζονται στον χρήστη μηνύματα, όπως το κατά πόσα pixel μετακινήθηκε ένα αντικείμενο ή αν είναι λανθασμένη η απάντηση του χρήστη.

![alt tag](https://github.com/AchillesNikolaou/LearnToCode/blob/master/screenshots/1.png)

Στη συνέχεια ξεκινά η πρώτη πίστα και εμφανίζεται η βοηθητική είκόνα που δείχνει ότι υπάρχει ένα αντικείμενο, η μπάλα του γκολφ, και χρησιμοποιώντας τις τέσσερεις διαθέσιμες μεθόδους ο χρήστης πρέπει να βάλει την μπάλα μέσα στην τρύπα που υπάρχει στην κάτω δεξιά γωνία του παραθύρου. Η μέθοδοι δέχονται μια παράμετρο και διευκρινίζεται ότι πρέπει να είναι μια ακέραια τιμή μεγαλύτερη από το μηδέν και μικρότερη ή ίση του εκατό. 
