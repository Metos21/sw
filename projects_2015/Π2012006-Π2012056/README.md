#Easter Bunny Hunt Game

*Πολυκρέτη Εμμανουέλα Π2012006
*Ορφανού Μαγδαλινή    Π2012056

##Παραδοτέο 1

Εκπαιδευτικό Βιντεο-παιχνίδι

##Παραδοτέο 2

Για τη δημιουργία του παιχνιδιού, θα χρησιμοποιηθεί ως εργαλείο η εκπαιδευτική διαδικτυακή κοινότητα "Scratch".
Πρόκειται για ένα εκπαιδευτικό παιχνίδι, που στόχο έχει να ψυχαγωγήσει και ταυτόχρονα να διευρύνει τις γνώσεις των παιδιών στον κλάδο των μαθηματικών!
Ο παίχτης καλείται αρχικά να απαντήσει σε κάποιες μαθηματικές ερωτήσεις, έχοντας δύο ευκαιρίες να απαντήσει σωστά και στη συνέχεια ακολουθεί το gameplay στο οποίο το παιδί ασχολείται με την συγκέντρωση συγκεκριμένου χρώματος και αριθμού στοιχείων.

##Παραδοτέο 3

https://scratch.mit.edu/projects/53256550/#player

##Tελική Αναφορά

###Σύνοψη

Πρόκειται για μια εργασία που δόθηκε στα πλαίσια του ΣΤ'εξαμήνου για το μάθημα **Τεχνολογία Λογισμικού**. Αποτελεί ένα εκπαιδευτικό παιχνίδι με σκοπό, την εξοικείωση των παιδιών με την γεωμετρία και τις μαθηματικές πράξεις, μέσω του παιχνιδιού.

###Εισαγωγή

Στόχος του **Easter Bunny Hunt Game** είναι η εκμάθηση απλών γεωμετρικών και μαθηματικών πράξεων σε παιδιά ηλικίας δημοτικού και την κατανόηση τους μέσω ερωτήσεων και δοκιμασιών.
Το παιχνίδι αυτό απευθύνεται τόσο σε κορίτσια όσο και σε αγόρια, αφού οι δραστηριότητες με τις οποίες καλούνται να ασχοληθούν τα παιδιά μπορούν να εκτελεστούν ανεξάρτητα από το φύλο τους.
Ο χρήστης μπορεί να χάσει τόσο κατά τη διάρκεια των ερωτήσεων όσο και κατά την διάρκεια των δοκιμασιών.

###Επιλογή Εργαλείων

Για τη δημιουργία του παιχνιδιού αυτού, χρησιμοποιήθηκε ως εργαλείο μια εκπαιδευτική διαδικτυακή κοινότητα που ονομάζεται **Scratch**. Η ιστοσελίδα αυτή, παρέχει στο χρήστη τη δυνατότητα να μαθαίνει μέσα από το παιχνίδι, το οποίο του προσφέρεται δωρεάν. Χρησιμοποιήθηκε επίσης η πλατφόρμα αναζήτησης της **Google** για την έυρεση εικόνων για τα σκηνικά τις πίστες και τους ήρωες του παιχνιδιού.

###Διαδικασία Ανάπτυξης-Ενδεικτικές Οθόνες

Ξεκινώντας, στην ιστορία του παιχνιδιού συμμετέχει ο Thumper, ένα κουνέλι, ο οποίος είναι ο βασικός ήρωας του παιχνιδιού, καθώς αφηγείται την ιστορία ενώ παράλληλα μπορεί και ο παίχτης να τον χειριστεί κατά τη διάρκεια της δεύτερης δοκιμασίας.
Το παιχνίδι ξεκινά με μια μικρή εισαγωγή, στην οποία ο παίχτης μαθαίνει τον στόχο του παιχνιδιού και τις ενέργειες που πρέπει να ακολουθήσει στη συνέχεια.
Ο Thumper αρχικά εισάγει στο παιχνίδι τη γεωμετρία, ενώ μέσω ερωτήσεων εξοικειώνει τον παίχτη με την επιλογή ανάμεσα σε διαφορετικά γεωμετρικά σχήματα.
Σε αυτή τη φάση του παιχνιδιού, ο χρήστης δεν μπορεί να χάσει. Το παιχνίδι συνεχίζεται εφόσον απαντηθούν όλες οι γεωμετρικές ερωτήσεις σωστά.
Ακολουθεί μια μαθηματική ερώτηση.
Αν απαντηθεί λανθασμένα υπάρχει άλλη μια ευκαιρία αλλιώς το παιχνίδι τελειώνει. Αν ο παίχτης απαντήσει σωστά, τότε ακολουθεί η δεύτερη δοκιμασία στην οποία καλείται να συγκεντρώσει πασχαλινά αυγά, αριθμού ίσου με την απάντηση που έδωσε προηγουμένως, μετακινώντας τον Thumper. Ο Χρήστης πρέπει να επιλέγει ανάμεσα στα διάφορα αυγά, καθώς διαφέρουν σε χρώμα και πρέπει να συγκεντρώσει μόνο τα κόκκινα.
Αμέσως μετά ακολουθεί άλλη μια μαθηματική ερώτηση και με τον ίδιο τρόπο επαναλαμβάνεται και η δοκιμασία. Αν ο παίχτης ολοκληρώσει επιτυχώς και την δεύτερη δοκιμασία κερδίζει το παιχνίδι.
![](https://github.com/courses-ionio/sw/blob/master/projects_2015/%CE%A02012006-%CE%A02012056/img/1.png)
![](https://github.com/courses-ionio/sw/blob/master/projects_2015/%CE%A02012006-%CE%A02012056/img/2.png)
![](https://github.com/courses-ionio/sw/blob/master/projects_2015/%CE%A02012006-%CE%A02012056/img/3.png)
![](https://github.com/courses-ionio/sw/blob/master/projects_2015/%CE%A02012006-%CE%A02012056/img/4.png)

###Διάγραμμα Λειτουργίας

![](https://github.com/courses-ionio/sw/blob/master/projects_2015/%CE%A02012006-%CE%A02012056/img/5.png)

###Μελλοντικές Επεκτάσεις

Φυσικά, το παιχνίδι θα μπορούσε να δεχθεί και άλλες μετατροπές ή προσθήκες στον κώδικα λειτουργίας του. Ένα παράδειγμα θα μπορούσε να είναι η αύξηση των επιπέδων καθώς και της δυσκολίας των ερωτήσεων ανά επίπεδο. Επίσης θα μπορούσαν οι ερωτήσεις να σχετίζονται με περισσότερες αριθμητικές πράξεις ή γεωμετρικά σχήματα, ή ακόμα και διαφορετικά αντικείμενα γνώσεων (πχ γλώσσα ή ιστορία κλπ).
Ένας ακόμα εναλλακτικός τρόπος θα μπορούσε να είναι η εισαγωγή διαφορετικών μεγεθών στα γεωμετρικά σχήματα της πρώτης δοκιμασίας ή και στα αυγάστην δεύτερη δοκιμασία, που θα μετατρέπεται σε πρόσθεση και αφαίρεση μεγαλύτερων και μικρότερων αριθμών ανάλογο με το μέγεθος, μεγαλύτερο ή μικρότερο αντίστοιχα. Επίσης, στην εισαγωγή του παιχνιδιού, θα μπορούσαν να θέτονται τα όρια του gameplay μέσω μαθηματικών ερωτήσεων.
Επιπροσθέτως, θα μπορούσε να υπάρχει μια κλίμακα, για να ορίζονται επίπεδα (αρχάριος, προχωρημένος κλπ).Τέλος, θα μπορούσαν κατά τη διάρκεια του παιχνιδιού να προστεθούν και άλλα αντικείμενα προς συλλογή από τα παιδιά.

###Συμπεράσματα

Συμπερασματικά, πρόκειται για ένα παιχνίδι που συνδυάζει την αφήγηση από τους ήρωες, την μεταφορά και την διάδραση των χρηστών στο χώρο εξέλιξης του παιχνιδιού. Επιπλέον, μέσα από το **Easter Bunny Hunt Game**, τα παιδιά έχουν τη δυνατότητα να διασκεδάζουν και να ψυχαγωγούνται ταυτόχρονα, καθώς απαντούν με μαθηματικές ερωτήσεις, ενώ παράλληλα παίζουν.