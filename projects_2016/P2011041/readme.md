# Scratch Game
####Γκερπινή Έλενα Π2011041

## Παραδοτέο 1

>Θέμα Εργασίας: Scratch Game

## Παραδοτέο 2

>Το παιχνίδι το οποίο δημιουργήθηκε στο Scratch, απευθύνεται σε μαθητές της πρώτης δημοτικού (και ιδιαίτερα κορίτσια) και έχει ως στόχο να κάνει τους μαθήτες να εξασκηθούν σε πράξεις αφαίρεσης και πολλαπλασιασμού. Το παιχνίδι αφορά ένα πολύ γνωστό cartoon της Disney, την μικρή γοργόνα, διαφέρει όμως σαν ιστορία και σαν χαρακτήρας, αφού όπως αφηγείται η ίδια στόχος της είναι να οδήγησει τον παίκτη με ασφάλεια στη στεριά, ενώ σαν αντάλλαγμα αυτός θα την βοηθήσει να μαζέψουν τα μαγικά κοχύλια. Η διάδραση και η κίνηση γίνεται με την μετακίνηση της γοργόνας στο χώρο, με τη χρήση του πληκτρολογίου, η οποία πρέπει να διαλέξει τα κοχύλια με τη σωστή απάντηση στην πράξη που φαίνεται. Ο παίκτης όσο πιο πολλές σωστές ή λάθος απαντήσεις έχει κερδίζει ή χάνει χρόνο, έτσι ώστε να του δίνεται η ευκαιρία να κάνει μεγάλο σκορ!

## Παραδοτέο 3

>Το παραδοτέο βρίσκεται στο εξής link: https://scratch.mit.edu/projects/62919670/

## Tελική Αναφορά
## Underwater Maths
> ΤΟ ΠΑΙΧΝΙΔΙ ΕΙΝΑΙ ΔΙΑΘΕΣΙΜΟ ΕΔΩ:  https://scratch.mit.edu/projects/62919670/

### Σύνοψη
>Το Underwater Maths είναι ένα εκπαιδευτικό παιχνίδι που απευθύνεται σε μαθητές της πρώτης δημοτικού, και ιδιαίτερα κορίτσια, κι έχει ως στόχο μέσα από την ιστορία μίας μικρής γοργόνας να εξασκήσει τα παιδιά σε πράξεις αφαίρεσης στους αριθμούς από το 0 μέχρι το 10 και σε πράξεις πολλαπλασιασμού από το 1 εως το 10.

### Εισαγωγή
>Το παιχνίδι αφορά ένα πολύ γνωστό cartoon της Disney, την μικρή γοργόνα, που είναι αρκετά αγαπητή, ιδιαίτερα στα μικρά κορίτσια. Διαφέρει όμως σαν ιστορία και σαν χαρακτήρας, αφού όπως αφηγείται η ίδια στόχος της είναι να οδήγησει τον παίκτη με ασφάλεια στη στεριά, ενώ σαν αντάλλαγμα αυτός θα την βοηθήσει να μαζέψουν τα μαγικά κοχύλια. Η διάδραση και η κίνηση πραγματοποιούνται με την μετακίνηση της γοργόνας στο χώρο, με τη χρήση του πληκτρολογίου, η οποία πρέπει να διαλέξει τα κοχύλια με τη σωστή απάντηση στην πράξη που φαίνεται. Ο παίκτης όσο πιο πολλές σωστές ή λάθος απαντήσεις έχει κερδίζει ή χάνει χρόνο, έτσι ώστε να του δίνεται η ευκαιρία να κάνει μεγάλο σκορ! Αν ο παίκτης καταφέρει να μαζέψει αρκετά κοχύλια περνά στο επόμενο level, στο οποίο κάνει πράξεις πολλαπλασιασμού.

### Επιλογή Εργαλείων
>Για τη δημιουργία του παιχνιδιού χρησιμοποιήθηκε το Scratch. Χρησιμοποιήθηκε η διαδικτυακή έκδοση του εργαλείου.  Επιπλέον χρησιμοποιήθηκε το Gimp για τη δημιουργία των Sprite.

### Διαδικασία Ανάπτυξης
>Αρχικός στόχος ήταν να βρεθεί μία ιστορία για το παιχνίδι. Επιλέχθηκε η ιστορία της μικρής γοργόνας καθώς είναι ένας γνωστός χαρακτήρας, αλλά με χρήση διαφορετικού cartoon αλλά και ιστορίας. Με την επιλογή της ιστορίας, δημιουργήθηκαν και τα γραφικά: χαρακτήρες, φόντο και soundtrack. Αφού βρέθηκε η ιστορία, άρχισε να υλοποιείται σταδιακά ο κώδικας - πρώτα η αφήγηση, η αρχή και το τέλος, και στη συνέχεια το βασικό μέρος του παιχνιδιού. Ξεκίνησα δημιουργώντας τις κινήσεις της γοργόνας προς τις κατευθύνσεις. Στη συνέχεια δημιούργησα την αντίδραση ενός κοχυλιού όταν η γοργόνα το αγγίζει. Μετά δημιουργήθηκαν οι πράξεις και οι συνθήκες που είναι απαραίτητες ώστε να φαίνεται στον παίκτη σε ποιά πράξη πρέπει να απαντήσει, και ώστε να συνδέεται η σωστή απάντηση με τα κοχύλια. Έπειτα αυτό επεκτάθηκε και στα υπόλοιπα 9 κοχύλια. Ταυτόχρονα αλλάζουν και οι μεταβλητές του χρόνου, του σκορ και κάποιες συμπληρωματικές μεταβλητές.Επίσης, δημιουργήθηκανδύο χαρακτήρες, ο καρχαρίας και ο κάβουρας που προς το παρόν η μόνη χρηστικότητα τους είναι να εμφανίζονται ώστε να προειδοποιούν τον παίκτη αν χάνει ή αν κερδίζει χρόνο. Σε μελλοντική επέκταση του παιχνιδιού οι χαρακτήρες αυτοί μπορούν να αποκτήσουν κι άλλες χρηστικότητες. Τέλος δημιουργήθηκε το δεύτερο level στο οποίο ο χρήστης πρέπει να μαζέψει πιο πολλά κοχύλια κάνοντας πράξεις πολλαπλασιασμού.

### Διάγραμμα Λειτουργίας Συστήματος
>Το Scratch επιτρέπει στον χρήστη να φτιάξει αντικείμενα/χαρακτήρες τα οποία κάνουν κάποιες συγκεκριμένες λειτουργίες στις διάφορες χρονικές φάσεις του παιχνιδιού.Έξι είναι οι βασικές φάσεις του παιχνιδιού: α) η έναρξη της εφαρμογής, με την οποία σχεδόν αμέσως ξεκινά και η β) αφήγηση της ιστορίας, γ) η έναρξη του παιχνιδιού, δ) το μήνυμα αν περνάς στον επόμενο γύρο ή πρέπει να ξαναπαίξεις, ε) ο δευτερος γύρος και στ) η αφήγηση του τέλους.
Τα αντικείμενα χαρακτήρες του παιχνιδιού είναι: ο αφηγητής(που βρίσκεται στις φάσεις της αφήγησης), ο βασικός χαρακτήρας που χειρίζεται ο παίκτης που μοιάζει με τον αφηγητή αλλά είναι πιο μικρός για λόγους ευχρηστίας, οι 10 χαρακτήρες-κοχύλια που μαζεύει ο παίκτης, και οι 2 βοηθητικοί χαρακτήρες.

### Ενδεικτικές Οθόνες

> Κατά τη δημιουργία:

![alt tag](https://raw.githubusercontent.com/Kitsopappas/rand_img/master/img1.png)
>
> Και το τελικό παιχνίδι:
![alt tag](https://raw.githubusercontent.com/Kitsopappas/rand_img/master/img2.png)
![alt tag](https://raw.githubusercontent.com/Kitsopappas/rand_img/master/img3.png)
![alt tag](https://raw.githubusercontent.com/Kitsopappas/rand_img/master/img4.png)

## Συμπεράσματα
>Το Scratch είναι ιδιαίτερα κατάλληλο για τη δημιουργία απλών παιχνιδιών καθώς είναι εύχρηστο, λειτουργικό και αποτελεσματικό. Κάποιος, μπορεί με λίγη εξάσκηση να εξελίξει ένα τέτοιο παιχνίδι με διαφορετικά levels και πιο έντονη πολυπλοκότητα. Είναι ένας έξυπνος τρόπος να εξασκήσει κανείς την αλγοριθμική σκέψη χωρίς να γνωρίζει γλώσσες προγραμματισμού. H συνολική εικόνα του εργαλείου είναι πολύ καλή, αφού καταφέρνει να είναι απλό και ολοκληρωμένο.  Το μόνο εμφανές μειονέκτημα του εργαλείου ήταν ο αλγόριθμος της τυχαίας επιλογής.

