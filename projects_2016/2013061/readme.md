#Eργασίες 2016

Μέλη ομάδας: 1.Αγγελίδη Μαριάνθη  ΑΜ.: Π2013061 
            2.Δήμα Μαρία          ΑΜ.: Π2013029




             
      
      
#1o Παραδοτέο
Δήλωση και δέσμευση θέματος:
Θέμα Εργασίας: Εκπαιδευτικο βιντεοπαιχνίδι

#2ο Παραδοτέο
H ιδέα του παιχνιδιού βασίζεται στην ενότητα 24 του βιβλίου μαθηματικών της Δ' δημοτικου και συγκεκριμένα στις μετατροπές με διαίρεση με το 10, 100,1000.
Το σενάριο έχει ως εξής: η Σπυριδούλα θέλει να αγοράσει ένα δώρο για τον Θανάση και προκειμένου να βρει χρήματα φτιάχνει μία μεγάλη πίτσα και πουλάει τα κομμάτια της. Στην οθόνη εμφανίζεται κάθε φορά πόσα δέκατα της πίτσας θέλει η κάθε παραγγελία. Από δίπλα εμφανίζονται τα δέκατα σε κλασματική μορφή, ενώ ο παίκτης πρέπει να πληκτρολογήσει σε δεκαδική μορφή. Όταν πληκτρολογήσει σωστά τη δεκαδική μορφή τότε η Σπυριδούλα μεταφέρεται στη γραμμή που αναπαριστά τον αριθμό με κλασματική μορφή. Να σημειώσω ότι δεν έχω βάλει ακόμα έλεγχο για την περίπτωση που ο παίκτης/παικτρια πληκτρολογήσει λάθος δεκαδική μορφή (θα μπει οσονούπω).

Το παιχνίδι μέχρι στιγμής δεν περιέχει οθόνη έναρξης/νέου παιχνιδιού/βοήθειας.
Τα επόμενα επίπεδα θα αφορούν τη διαίρεση με το 100, με το 1000 και τη μετατροπη σε μέτρα και εκατοστά, υλοποιημένα με παρόμοιο τρόπο. 





#Τελικό Παραδοτέο

#Εισαγωγή
Το εργαλείο που χρησιμοποιήθηκε για την υλοποίηση του εκπαιδευτικού παιχνιδιού είναι το scratch. Το scratch αποτελεί μια διερμηνευμένη δυναμική οπτική γλώσσα προγραμματισμού, βασισμένη και υλοποιημένη σε squeak. Το scratch έχει υλοποιηθεί από μια ομάδα ερευνητών στο MIT Media Lab. Όντας δυναμική, επιτρέπει σε αλλαγές του κώδικα ακόμη και κατά τη διάρκεια της εκτέλεσης των προγραμμάτων. Έχει ως στόχο τη διδασκαλία εννοιών προγραμματισμού σε παιδιά και εφήβους και να τους επιτρέψει να δημιουργήσουν παιχνίδια, βίντεο και μουσική. 

#Περιγραφή
Το παιχνίδι "Δώρο έκπληξη!!" στηρίχθηκε στο 24ο Κεφάλαιο του βιβλίου των Μαθηματικών της Δ' Δημοτικού (σελίδες 62-63).
Η θεματολογία άπτεται της ενότητας "Διαιρώ με το 10,100,1000". Τα πράγματα τα οποία υλοποιήσαμε στο εν λόγω παιχνίδι κινήθηκαν με γνώμονα το αναλυτικό πρόγραμμα του Υπουργείου Παιδείας και ακολουθήσαμε συμβουλές και εφαρμόσαμε κάποιες ιδέες τις οποίες διαβάσαμε στο σχέδιο μαθήματος που υπάρχει στο αντίστοιχο κεφάλαιο στο βιβλίο του δασκάλου (σελίδες 81-82-83). Κινηθήκαμε με γνώμονα το βασικό διδακτικό στόχο της εν λόγω ενότητας που είναι η σύνδεση των δεκαδικών με τα δεκαδικά κλάσματα και τη διαίρεση και οι  μετατροπές μονάδων (σε ένα πρώτο επίπεδο). 

Για την κατασκευή του παιχνιδιού βασιστήκαμε στην ιδέα του παιχνιδιού που δίνεται ως ενδεικτικό στην εκφώνηση της άσκησης, αλλά η βασική ιδέα παραλλάχθηκε για να αντικατοπτρίζει τους μαθησιακούς στόχους της ενότητας. Στο παιχνίδι που δίνεται ως υπόδειγμα ο δύτης ανεβοκατεβαίνει για να μαζέψει τα διαμάντια. Στο δικό μας παιχνίδι, στόχος είναι η αναγνώριση της σωστής μορφής των δεκαδικών αριθμών και οι διάφορες μορφές με τις οποίες μπορούν να γραφούν, καθώς και βασικές μετατροπές από εκατοστά σε μέτρα. 

Η μετακίνηση της διανομέας-παίκτριας στόχο έχει την παράδοση της πίτσας στο σωστό σπίτι, δηλαδή την οπτική επιβεβαίωση εκ μέρους του μαθητή/ της μαθήτριας ότι πληκτρολόγησε το σωστό αποτέλεσμα και επαναληπτική τύπωση στο μυαλό των μαθητών των διαφόρων μορφών που έχουν οι δεκαδικοί αριθμοί (ακολουθήσαμε τις συμβουλές του βιβλίου του δασκάλου , το οποίο είχε ως βασική στοχοθεσία την φωνολογική και οπτική απεικόνιση - αν και προφανώς εμείς φωνολογική προσέγγιση με τα μέσα που διαθέτουμε δε μπορούμε να κάνουμε).
Οι αναλυτικές οδηγίες για το παίξιμο υπάρχουν στο ίδιο το παιχνίδι.

#Παρουσίαση εφαρμογής
Το παιχνίδι ξεκινάει πατώντας την πράσινη σημαιούλα .Το σενάριο θέλει την Σπυριδούλα να κάνει διανομές της πίτσας που έφτιαξε για να συγκεντρώσει χρήματα προκειμένου να αγοράσει δώρο  για τα γενέθλια του φίλου της, Θανάση.

Στο πρώτο επίπεδο θα πρέπει να παραδώσει 10 παραγγελίες στα σωστά σπίτια. Πάνω αριστερά στην οθόνη του παιχνιδιού εμφανίζεται ένας αριθμός που δείχνει πόσες παραγγελίες έχει παραδώσει μέχρι στιγμής, και από κάτω τα δέκατα της πίτσας που πρέπει να παραδοθούν στην επόμενη παραγγελία. Στα δεξιά της οθόνης εμφανίζονται τα σπίτια που θα πρέπει να πάει τις παραγγελίες. Μπροστά από το κάθε σπίτι υπάρχει ένα κλάσμα, που δείχνει τα δέκατα σε μορφή κλάσματος, για να πάει η Σπυριδούλα μία παραγγελία σε κάποιο σπίτι, θα πρέπει ο παίχτης να απαντήσει σωστά σε δύο ερωτήσεις.

Στην πρώτη ερώτηση θα πρέπει να απαντήσει πληκτρολογώντας τον δεκαδικό αριθμό που περιγράφει τα δέκατα της πίτσας που δίνονται. Στη δεύτερη ερώτηση θα πρέπει να απαντήσει σε ποιο σπίτι πρέπει να πάει η παραγγελία. Το σωστό σπίτι είναι αυτό που έχει μπροστά του το κλάσμα με το οποίο είναι ίσος ο δεκαδικός αριθμός. Ο παίκτης καλείται να γράψει τον αριθμό που κατέχει στη στήλη το σωστό σπίτι. Όταν πληκτρολογήσει σωστά τη δεκαδική μορφή τότε η Σπυριδούλα μεταφέρεται στη γραμμή που αναπαριστά τον αριθμό με κλασματική μορφή.

Στο δεύτερο επίπεδο, ο παίκτης θα πρέπει να βοηθήσει την Σπυριδούλα να παραδώσει 10 παραγγελίες στα σωστά σπίτια, όπου θα δίνονται τα εκατοστά της πίτσας της επόμενης παραγγελίας. Δίπλα από το κάθε σπίτι υπάρχει ένας δεκαδικός αριθμός. Ο παίκτης θα πρέπει να απαντήσει πληκτρολογώντας τον αριθμό του σπιτιού που έχει τον σωστό δεκαδικό αριθμό που είναι ίσος με τα εκατοστά που δίνονται.
Στο τρίτο επίπεδο, ο παίκτης θα πρέπει  να ακολουθήσει την ίδια τακτική με αυτή του δεύτερου επιπέδου, με ποιο μεγάλους αριθμούς όμως και πιο δύσκολες πράξεις. 

Στο τέταρτο επίπεδο, ο παίκτης θα πρέπει να βοηθήσει την Σπυριδούλα να παραδώσει 10 παραγγελίες στα σωστά σπίτια, όπου όμως αυτή τη φορά θα δίνονται τα χιλιοστά της πίτσας της επόμενης παραγγελίας. Δίπλα από το κάθε σπίτι υπάρχει ένας δεκαδικός αριθμό. Στόχος να απαντήσει πληκτρολογώντας τον αριθμό του σπιτιού που έχει τον σωστό δεκαδικό αριθμό που είναι ίσος με τα χιλιοστά που δίνονται. 

Στο πέμπτο επίπεδο, το οποίο είναι και το τελευταίο, ο παίκτης θα πρέπει να βοηθήσει την Σπυριδούλα να παραδώσει 10 παραγγελίες στα σωστά σπίτια, όπου θα δίνεται ο αριθμός του επόμενου σπιτιού στο οποίο πρέπει να την παραδώσει. Δίπλα από το κάθε σπίτι υπάρχουν τα εκατοστά που απέχει από το σημείο που βρίσκεται. Ο παίκτης θα πρέπει να απαντήσει, κάνοντας υπολογισμούς, πληκτρολογώντας, τα μέτρα με τα οποία είναι ίσα με τα εκατοστά της απόστασης του σπιτιού, στο οποίο πρέπει να αποσταλεί η παραγγελία.  


Επιλέξαμε να μην βάλουμε χρονόμετρο καθαρά για παιδαγωγικούς λόγους (θεωρούμε ότι προκαλεί άγχος στους μαθητές/τριες), και αντ' αυτού να υπάρχει μία αναλυτική διάδραση σε περίπτωση που ο μαθητής/ η μαθήτρια πληκτρολογήσει κάποιο λάθος: αν πληκτρολογηθεί λάθος τότε δεν υπάρχει κάποιου είδους penalty και οι μαθητές/τριες ανατροφοδοτούνται με παραδείγματα και υποδείξεις για τον τρόπο σκέψης με τον οποίο πρέπει να κινηθούν. 

Επίσης στο κομμάτι της Βοήθειας, επιλέξαμε να βάλουμε παραδείγματα και οδηγίες για την υλοποίηση της διαίρεσης γιατί θεωρούμε ότι είναι σαφώς πολύ χρήσιμο. 

Κατά τα άλλα το θέμα που επιλέξαμε και το σενάριο, αναπτύσσει (πέρα από τις γνωστικές και μεταγνωστικές ικανότητες των μαθητών/τριων) τις συναισθηματικές δεξιότητες και τις κοινωνικές δεξιότητες.



#Σχεδιασμός εφαρμογής
Ο σχεδιασμός έγινε σύμφωνα με τα τρία βασικά χαρακτηριστικά των βιντεοπαιχνιδιών, την αφήγηση, την διάδραση και τη μεταφορά. 

 Αφήγηση: ένα σενάριο, μία ιστορία γύρω από την οποία εξελίσσεται το παιχνίδι

 Διάδραση:σύμφωνα με το βιβλίο, ο χρήστης μπορεί να επικοινωνήσει με το σύστημα με πολλούς τρόπους. Στην προκειμένη περίπτωση κάποιες συσκευές εισόδου που χειρίζεται ο παίχτης είναι το πληκτρολόγιο και το ποντίκι

#Στόχος εφαρμογής
Στόχος του παιχνιδιού είναι η εξάσκηση του παιδιού με την πράξη της διαίρεσης με το 10,100,100 στο χώρο των μαθηματικών παίζοντας. Με αποτέλεσμα το παιδί ναι μεν να περνά χρόνο παίζοντας και διασκδάζοντας, αλλά ταυτόχρονα αυτός ο χρόνος να είναι εποικοδομητικός και οφέλιμος, δίνοντας έτσι την δυνατότητα στο παιδί να εξασκήσει και να κατανοήσει γνώσεις μαθηματικών με έναν τρόπο που ξεφεύγει από το καθιερωμένο πλαίσιο της σχολικής αιθουσας. Επιπρόσθετα, το παιχνίδι αποσκοπεί και στην εξοικείωση του παιδιού με τις συσκευές εισόδου ενός υπολογιστή, όπως το πληκτρολόγιο και το ποντίκι. 

#Συμπέρασμα
Με τον σωστό συνδυασμό ορισμένων κριτηρίων:
•	 αφήγηση

•	 διάδραση

•	 μεταφορά 

επιτυγχάνεται ένα ολοκληρωμένο παιχνίδι που προσελκύει το ενδιαφέρον των μαθητών και συντελεί να περνούν τον ελεύθερο χρόνο τους εποικοδομητικά. 



#Το παιχνίδι βρίσκεται εδώ:
https://scratch.mit.edu/projects/105101829/


#Βιβλιογραφία
"Ο ΠΡΑΚΤΙΚΟΣ ΠΡΟΓΡΑΜΜΑΤΙΣΤΗΣ"Σύγγραμμα, ANDREW HUNT, DAVID THOMAS, 2008, ΕΚΔΟΣΕΙΣ ΚΛΕΙΔΑΡΙΘΜΟΣ ΕΠΕ, 

               ________________________________________________________________________________________________
    
    
                                          Κέρκυρα, Μάιος 2016



















