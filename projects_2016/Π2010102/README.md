#Τίτλος Εργασίας : Δημιουργία εκπαιδευτικού βιντεοπαιχνιδιού με χρήση Scratch
Όνομα : Γιώργος Καμπούρης
Αρ. Μητρώου : Π2010102

##Παραδοτέο 1

Μετά από την εκπλήρωση ενός παιχνιδιού στο scratch, το οποίο στο τέλος δεν ήταν στις απαιτούμενες συνθήκες του μαθήματος για  να το "περάσω", σκέφτηκα να κάνω κάτι πιο εντυπωσιακό και προχώρησα στην δημιουργία, από την αρχή, ενός παιχνιδιού που θα το αναπολούν αρκετοί φίλοι, αφού πριν από πολλά χρόνια ήταν το number one παιχνίδι στα τότε απλά κινητά τηλέφωνα.  
Έτσι, είμαι στο στάδιο της εκπλήρωσης του "Snake". 
Το γνωστό φιδάκι σε όλους μας. 
Για αρχή είναι ολοκληρωμένη η 1η φάση που είναι χωρίς δυσκολίες. Δηλαδή δεν έχει διάφορους "τοίχους" που θα το κάνουν πιο δύσκολο.  


##Παραδοτέο 2

Για να γίνει λίγο πιο περίπλοκο θα προχωρήσω στην δημιουργία level, και την εφαρμογή διαφόρων stage. 

##Tελική Αναφορά
Μπορείτε να δείτε την αναφορά μέσω pdf στον παρακάτω σύνδεσμο : 
https://www.dropbox.com/s/iioyva1guguwows/report.pdf?dl=0

Θεματική Ενότητα 
Απευθύνεται σε μαθητές Α’Δημοτικού.
Η θεματική ενότητα, έχει επιλεγεί από το επίσημο πρόγραμμα μάθησης του Υπουργείου Παιδείας (http://dschool.edu.gr). Πιο συγκεκριμένα το ψηφιακό "Μαθηµατικά της Φύσης και της Ζωής”
•	Οι αριθμοί από το 1 μέχρι το 10
•	Πρόσθεση και αφαίρεση αριθμών με μικρότερο αφαιρετέο
•	Διάκριση συμβόλων + και - 

Συνοψίζοντας, η εκπαιδευτική θεματική ενότητα έχει να κάνει με παιδιά ηλικίας 6-7 χρονών που μέσω ενός παιχνιδιού, θα εξασκηθούν κυρίως στο να ξεχωρίζουν τα σύμβολα“+”και“-”και πραγματοποιώντας απλές αριθμητικές πράξεις πρόσθεσης και αφαίρεσης. 

Η αρχική ιδέα του παιχνιδιού 
Το παιχνίδι είναι το κλασικό παιχνίδι με το φιδάκι. Όλοι γνωρίζουμε πως υπάρχει το φιδάκι μέσα σε ένα πλαίσιο, που εμφανίζονται φρουτάκια και το φιδάκι προσπαθεί, μετά από κινήσεις που το καθοδηγεί ο παίχτης, να φάει το κάθε φρουτάκι. Κάθε φορά που το φιδάκι τρώει ένα φρουτάκι, η ουρά από το φιδάκι μεγαλώνει και η βαθμολογία αυξάνεται. Ο στόχος του παιχνιδιού είναι να φας όσα περισσότερα φρουτάκια, χωρίς το φιδάκι να προσκρούσει πάνω στο τοίχος του πλαισίου ή να φάει τον εαυτό του, μιας και αν συμβεί το παιχνίδι τελειώνει. 
Αυτό λίγο πολύ είναι η περιγραφή του κλασικού παιχνιδιού. Οι μετατροπές που γίνονται, για να γίνει το παιχνίδι πιο διαδραστικό και να εξοικειωθούν οι μικροί μας φίλοι με τα μαθηματικά είναι οι εξής : 
•	Τα φρουτάκια γίνονται αριθμοί 
o	Δεν θα εμφανίζονται φρουτάκια αλλά θετικοί και αρνητικοί αριθμοί. Έτσι ο μαθητής - παίκτης θα μπει στην διαδικασία να ξεχωρίσει τον θετικό αριθμό που θα έχει το πρόσχημα“+”και τον αρνητικό   αριθμό“-”
o	Θα εμφανίζονται ταυτόχρονα, και αρνητικοί και θετικοί αριθμοί, στην πίστα του παιχνιδιού
•	Αν το φιδάκι φάει θετικό αριθμό η ουρά μεγαλώνει, αν φάει αρνητικό αριθμό η ουρά μικραίνει 
o	Στο κανονικό version υπάρχει το κλασικό πως, αν φάει το φιδάκι κάτι θα μεγαλώσει. Σε αυτή την έκδοση, γίνεται το εξής : κάθε φορά που το φιδάκι τρώει θετικό αριθμό, η ουρά θα μεγαλώνει ανάλογα και το εύρος του αριθμού. 
Αν όμως το φιδάκι φάει αρνητικό αριθμό, τότε η ουρά μικραίνει ανάλογα πάλι με το εύρος του αριθμού. 
o	Με λίγα λόγια η μαθηματική πράξη, θα παρατηρείται και κατά την διάρκεια“γεύματος”από το φιδάκι.

Ο κύριος σκοπός λοιπόν του παιχνιδιού, είναι οι μαθητές να μπορέσουν να ξεχωρίσουν τους θετικούς, από τους αρνητικούς αριθμούς. Αυτό τους βοηθάει στο μέγιστο η διάδραση που θα γίνεται όταν η ουρά από το φιδάκι μεγαλώνει ή μικραίνει. Και σίγουρα θα γίνεται ταυτόχρονα εξάσκηση στις μαθηματικές πράξεις, καθώς θα υπάρχει και η βαθμολογία που θα μπορούν να παρατηρούν το score.  

Εξέλιξη ιδέας παιχνιδιού
Καθώς το παιχνίδι σχεδιαζόταν, στάλθηκε σε πολλούς φίλους για να το δουν, να παίξουν και να λάβω αρκετές αξιολογήσεις και μετά από την 1η παρουσίαση στον κύριο Λευθεριώτη, η παρατήρηση του ήταν να προστεθεί ένας ακόμη στόχος. Για παράδειγμα να υπάρχει και ο στόχος για το μάζεμα περισσότερων βαθμών και όχι απλά να είναι ένα παιχνίδι με αλληλεπίδραση των αριθμών. 
Έτσι, προστέθηκαν και άλλοι αρνητικοί αριθμοί στην πίστα, σε μικρό και πιο μεγάλο μέγεθος, και στην έναρξη του παιχνιδιού μέσω από μια random εντολή ζητείτε να προσπαθήσει ο χρήστης να μαζευτεί η εκάστοτε βαθμολογία.

Εργαλεία που χρησιμοποιήθηκαν
Τα εργαλεία που χρησιμοποιήθηκαν για την δημιουργία του παιχνιδιού είναι : 
•	Μέσω της πλατφόρμας Scratch, τον σχετικό κώδικα που πρέπει να χρησιμοποιήσεις για να πραγματοποιηθεί το παιχνίδι. 
•	Χρησιμοποίηση του προγράμματος Photoshop για την σχεδίαση των πιστών, του σώματος από το φιδάκι, τους αριθμούς και όλα όσα χρειαζόταν για να στηθεί γραφικά το παιχνίδι 
•	Μηχανή Αναζήτησης για να βρεθούν διάφορες φωτογραφίες (κουμπιά, φιδάκι, λογότυπο πανεπιστημίου etc) 

Περιγραφή Έναρξης Παιχνιδιού
Όταν πατήσεις την πράσινη σημαιούλα το παιχνίδι ξεκινά. 

Εμφανίζεται, μια εισαγωγική κάρτα, με τα στοιχεία μου, σχετικά με το πανεπιστήμιο. 
Στην συνέχεια μετά από το πρώτο slide, εμφανίζεται μια ακόμη εισαγωγική κάρτα που παρουσιάζει στον χρήστη την πρώτη ιδέα για το τι είναι αυτό το παιχνίδι. 

Παρουσιάζεται ο τίτλος του παιχνιδιού, μία εικόνα από ένα trendy φιδάκι και το κουμπί για έναρξη του παιχνιδιού. 

Το φιδάκι παροτρύνει τον χρήστη να συγκεντρώσει Χ βαθμούς (κάθε φορά ο στόχος είναι διαφορετικός)

Στην συνέχεια αφού ενημερώσει πόσους βαθμούς είναι το καλύτερο για να συγκεντρώσει, ενημερώνει τον χρήστη πως για να ξεκινήσει το παιχνίδι πρέπει να κάνει click στο κουμπί έναρξης του παιχνιδιού.

Να σημειωθεί πως όποτε ο χρήστης περνάει με το mouse πάνω από το κουμπι play, δημιουργείτε μία αλληλεπίδραση αλλάζοντας χρώμα και μεγαλώνοντας, δείχνοντας έτσι πως είναι όντως ένα κουμπί και όχι απλά ένα συμβολο στην φωτογραφία.

Αφού λοιπόν το κουμπί play πατηθεί, το παιχνίδι ξεκινάει. 
Το περιβάλλον που συναντάει ο χρήστης είναι το ακόλουθο : 

Αμέσως ο χρήστης καταλαβαίνει πως πρόκειται για ένα διαφορετικό παιχνίδι. Είναι μεν το γνωστό φιδάκι που ίσως να γνωρίζει, αλλά βλέπει στην πίστα κάτι διαφορετικό. Εμφανίζεται ένας θετικός αριθμός και ένας αρνητικός αριθμός με το ίδιο χρώμα (να υπάρχει κ λίγο σύγχυση έτσι ώστε να μπορεί να σκεφτεί πιο πρέπει να φάει, έτσι ώστε να πετύχει τον στόχο του). Όπως επίσης υπάρχουν ακόμα 2 αρνητικοί αριθμοί, διαφορετικού χρώματος και διαφορετικού μεγέθους σε σύγκριση μεταξύ τους και με τους άλλους. 

Παρατηρείτε πως πάνω δεξιά της οθόνης αναγράφετε η λέξη              “Target”και δίπλα από αυτή ο αριθμός που είναι ο minimum στόχος για την συγκέντρωση βαθμών. 
Στην άλλη μεριά, στα αριστερά, υπάρχει το “Score”, ο οποίος αριθμός που φαίνεται δίπλα θα αλλάζει κάθε φορά που το φιδάκι τρώει ένα αριθμό. Αν αυτός είναι θετικός τότε θα προστεθεί στο συνολικό σκορ, αν τώρα είναι αρνητικός αριθμός τότε θα αφαιρείτε από την συνολική βαθμολογία (σημ. το παιχνίδι είναι ρυθμισμένο έτσι ώστε να μην πηγαίνει η βαθμολογία υπό το μηδέν, σε περίπτωση που θα τρώει το φιδάκι συνέχεια αρνητικούς αριθμούς).
Κάθε φορά που θα τρώει ένα αριθμό το φιδάκι, τότε θα εμφανίζεται ένας άλλο σε άλλη τυχαία θέση μέσα στην πίστα. 
Καθώς το φιδάκι τρώει ένα θετικό αριθμό, η ουρά του μεγαλώνει. Όταν θα τρώει ένα αρνητικό αριθμό τότε θα μικραίνει ίσες φορές, όσες ήταν και ο αριθμός (π.χ. αν φάει -3, θα μικρύνει 3 φορές η ουρά του). Αν το φιδάκι, είναι στην αρχή του παιχνιδιού ή και κατά την διάρκεια του παιχνιδιού προκύψει να μην έχει ουρά και συνεχίζει να τρώει αρνητικούς αριθμούς, τότε δεν γίνεται τίποτα όσο έχει να κάνει με την ουρά του, δεν μπορεί να μικρύνει άλλο αφού δεν έχει ουρά.

Να σημειωθεί και πάλι πως η βαθμολογία αλλάζει ανάλογα με το τι αριθμό θα τρώει το φιδάκι. 
Το φιδάκι κινείτε όταν θα πατήσει ο χρήστης το κουμπί δεξιά για δεξιά, αριστερά για αριστερά, πάνω για να πάει πάνω και κάτω για να πάει κάτω.
Όταν το φιδάκι φάει την ουρά του ή προσκρούσει στο τοίχος, τότε το παιχνίδι τελειώνει. Το φιδάκι ενημερώνει τον χρήστη πόσους βαθμούς μάζεψε και... 
..τον παροτρύνει να ξανά ξεκινήσει το παιχνίδι έχοντας έναν καινούργιο στόχο αυτή την φορά και μαζεύοντας τουλάχιστον Υ βαθμούς αυτή την φορά.

Συμπεράσματα 
Πιστεύετε πως υπάρχει επιτυχία στην αλληλεπίδραση και στην μαθηματική μάθηση μέσω αυτού του παιχνιδιού. 
Ο μαθητής-χρήστης μπορεί να περάσει όμορφα τον χρόνο του, μαθαίνοντας και ξεχωρίζοντας τα σύμβολα “+”και “-”. Όπως επίσης να εξασκηθεί στην πρόσθεση και στην αφαίρεση. 
Για να επιτευχθεί πιο εύκολα αυτός ο στόχος, γίνεται μέσω της αλλαγής της ουράς από το φιδάκι. 
Αν φάει αρνητικό αριθμό, τότε καταλαβαίνει πως το σύμβολο “-” είναι αφαίρεση, κάτι θα αφαιρεθεί, και αφαιρείτε η ουρά ανάλογα με τον αριθμό. Αντίστοιχα γίνεται και με το σύμβολο “+”, καταλαβαίνει αμέσως ο μαθητής πως ο θετικός αριθμός είναι κάτι που προσθέτει. 
Η βαθμολογία που αλλάζει κάθε φορά που το φιδάκι τρώει ένα αριθμό, είτε αρνητικό είτε θετικό, βοηθάει να κατανοηθούν και οι πράξεις που γίνονται κατά την διάρκεια του παιχνιδιού. 
Τέλος ο στόχος για ένα minimum αριθμό βαθμολογίας, δίνει ένα κίνητρο έτσι ώστε να παίξει ο μαθητής, να φάει όσο πιο πολύ μπορεί θετικούς αριθμούς, αλλά κ το ότι υπάρχουν 3-4 αρνητικοί αριθμοί στην πίστα με συνδυασμό πως οι αριθμοί αλλάζουν θέση κάθε φορά που γίνονται γεύμα στο φιδάκι δίνει ακόμα μία δυσκολία και κάνει το παιχνίδι διασκεδαστικό.

